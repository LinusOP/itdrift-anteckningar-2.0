---
title: Juridik - Föreläsning 3
order: 130
---

# Föreläsning 3 - Lagen om Offentlig Upphandling (LOU)

LOU reglerar hur upphandling (dvs inköp) sker i den offentliga sektorn, alltså det som bekostas av skattemedel. T.ex myndigheter, kommuner, högskolor. Lagstiftningen verkar för att upphandlingen ska ske öppet och främja konkurrens.

Bestämmelserna bygger numera på EU-direktiv, vilket innebär att liknande regler finns och nyttjas oavsett i vilken medlemsstat man handlar.

Ett inköp sker genom en _upphandling_, vilket är en lagreglerad process som ska se till att inköpet görs på ett korrekt sätt.

## Upphandlingslagarna

Den viktigaste lagen vi kommer prata om är LOU, Lag (2016:1145) om offentling upphandling. Men i vissa fall nyttjas andra lagar, t.ex LUF (Lag (2016:1146) om upphandling inom försörjningssektorn) eller LUFS (Lag (2011:1029) om upphandling på försvars- och säkerhetsområdet).

Där finns också LUKS (Lag (2016:1147) om upphandling av koncessioner).En koncession är när en upphandlande myndighet ger ett uppdrag till ett företag att utföra en tjänst men kunden till det företaget står för kostnaden.

## Grundläggande principer vid upphandling

- Icke-diskriminering - Alla företag, även de i utlandet, ska få lämna anbud. Man får inte heller ställa krav på ett sådan sätt att enbart ett svenskt företag kan uppfylla dem.
- Likabehandling - Alla leverantörer ska behandlas lika, dvs de ska få samma information, villkor, och regler.
- Proportionalitet - Kraven och kriterierna i upphandlingen ska vara rimliga mot det som upphandlas, man får alltså inte göra en upphandling onödigt komplicerad.
- Öppenhet - Upphandlingen får inte hållas hemlig och dokumenten ska vara tydliga och inehålla samtliga krav.
- Ömsesidigt erkännande - Intyg och certifikat som utfärdats i en EU-medlemsstat ska gälla också i övriga EU- och EES-länder

## Tröskelvärden

Innan en upphandling sker ska värdet av inköpet uppskattas. Beroende på om man hamnar över eller under dessa värden gäller olika bestämmelser (se slide 11 för värden). T.ex om man kommer under 700 000 så kan man göra en s.k direktupphandling. Värden i övriga fall beror på vilken typ av myndighet det är samt vad man det är man upphandlar.

### Direkupphandlingar

Vid en direktupphandling kan ett inköp göras utan hela upphandlingsförfarandet. Principerna måste dock fortfarande följas och värdet beräknas korrekt mm.

Det finns också vissa undantag som tillåter direktupphandling, det kan handla om att det inte inkommit lämpliga anbud på en ordinarie upphandling (eller om där bara finns en potentiell leverantör pga. något tekniskt skäl).

Synnerligen brådska kan också ge undantag och tillåta en direktupphandling.

## Upphandlingsdokumentation

Inför en upphandling ska förutsättningarna för inköpet dokumenteras, dessa får sedan inte ändras medan upphandlingen sker (oavset när under annonseringen man läser annonsen ska man få samma information).

Allt som kan vara relevant för upphandlingen ska dokumenteras, t.ex krav på leverantörer, tekniska specifikationer, kontraktsvilkor mm.

Krav på miljöhänsyn och hållbarhet ska ställas när det är möjligt och när det finns ett behov. Dessa ska även ställas på underleverantörer till kontraktet.

Anbud får inte heller antas utifrån andra krav än de som angetts i originaldokumentationen.

## Hur en upphandling går till

All offentlig upphandling ska annonseras i en registrerad annonsdatabas (gäller ej direkupphandlingar). Detta för att leverantörer ska ha en ärlig chans att se vilka upphandnlingar de kan göra anbud på.

Leverantörerna ska ges en skälig tid att lämna anbud, har man en för kort tid kan det innebära överklagande och risken blir att upphandlingen får göras om.

Upphandlingsdokumenten får innehålla krav på att de som lämnar anbud har tillräcklig kapacitet och resurser för att kunna genomföra uppdraget eller tjänsten. Det kan även ställas krav på viss finansiell eller ekonomisk ställning.

Vid upphandlingar över tröskelvärdet så måste myndigheterna utesluta leverantörer som är dömda för vissa brott.

Slutligen råder under upphandlingen sekretess, först efter beslut har fattats kan handlingarna bli öppna.

## Tilldelning

När upphandlingen är klar sker s.k tilldelning, dvs en leverantör utses och ett avtal sluts. Tilldelningen sker på utifrån någon av tre grunder:

- Bäst förhållande mellan pris och kvalite
- Kostnad
- Pris

Vid upphandlingar under tröskelvärdet gäller inga särskilda regler för tilldelningskriterier annat än att de ska anges upphandlingsdokumentationen och vara enligt de grunder ovan.

Beslut om tilldelning ska sedan meddelas skriftligt så snarast möjligt, meddelandet ska inehålla vald leverantör, skäl till beslut, samt avtalsspärrens längd.

### Avtalsspärren

Under avtalsspärren får inget avtal ingås med den tilldelade leverantören. Under denna tiden kan övriga leverantörer ansöka om överprövning i domstol. Görs detta förlängs också avtalsspärren tills målet är löst.

Om information i tilldelningsbeslutet är otydlig startar inte avtalsspärren och avtalet blir då ogiltigförklarat, en upphandlingsskadeavgit kan också dömmas ut.

En annan leverantör kan också ansöka hos domstol om man anser att ett avtal bör ogiltigförklaras eller en upphandling inte gått rätt till.

Slutligen får inte kontraktet ändras när under avtalsperioden utan en ny upphandling.

## Upphandlingsskadeavigt

Om en upphandling inte gått rätt till kan, som nämn, en avgift delas ut. Det är konkurrensverket som gör tillsyn av offentliga upphandlingar och som kan ansöka i domstol om att få avgifter utdelade. Sanktionsavgiften tillfaller sedan staten. Domstolen beslutar också samtidigt om avtalet ska upphöra gälla eller inte.
