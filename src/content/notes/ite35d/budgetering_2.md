---
title: Budgetering - Föreläsning 2
order: 320
---

# Föreläsning 2 - Budgetering forts.

## Likviditetsbudget

En likviditetsbudget är en sammanställning över inbetalningar och utbetalningar, och indikerar hur mycket pengar ett företag faktiskt har tillgängligt.

När man gör en likviditetsbudget har man en ingående och utgående balans, ingående balans är ugående balans från förra perioden. Gör man t.ex en likviditetsbudget för januari så är ens ingåendebalans det man hade kvar från december, alltså utgående balans i december.

Man kollar sedan vad man hade för inbetalningar och utbetalningar och får då ut sin utgående balans för månaden enligt följande formel:

$\text{Ingående balans} + \text{inbetalningar} - \text{utbetalningar} = \text{utgående balans}$

### Likviditets- och resultatbudgetens samband och skillnader

Det är viktigt att tänka på att in- och utbetalningar inte är samma som de kostnader vi kollar på i resultatbudgeten. Man kan t.ex inte göra avskrivningar i en likviditetsbudget, eftersom vi kollar på hur mycket pengar som faktiskt lämnar företagets konton.

Likaså ska man ha med t.ex låneamortering på en likviditetsbudget, men inte i en resultatbudget.

Där finns dock också vissa likheter och samband, man måste t.ex tänka på när inbetalningar kommer in med hur lång kredit man ger. Samt när pengar lämnar kontot med tanke på hur stor kredit man får från leverantörer.

Vissa summor kommer också synas på båda budgetar, t.ex försäljning, löenkostnader osv.

## Budgeterad balansräkning

En budgeterad balansräkning, även ibland kallad balansbudget, är till för att göra en uppskattning av ett företags tillgångar, skulder, och egna kapital vid slutet av en period. Man gör alltså inte denna budget var månad utan en gång vid årets slut. Den budgeterade balansräkningen bygger på resultat- och likviditetsbudgeten.

Precis som diskuterat i ekonomidelen så ska tillgångarna stå i balans med skulderna plus det egna kapitalet. Dvs enligt formeln:

$\text{Tillgångar} = \text{skulder} + \text{eget kapital}$

### Tillgångar

Där finns några olika sorters tillgångar:

- Anläggningstillgångar - T.ex byggnader och mark, maskiner och inventarier, finansiella och immateriella tillgångar
- Omsättningstillgångar - T.ex varulager, pågående arbeten, kundfodringar, övriga fodringar, och likvida medel

Omsättningstillgångar är generellt sådant som kommer bli pengar inom ett år, t.ex ser vi att varulagret är en sådan tillgång eftersom man förväntas sälja detta under året.

### Skulder

Där finns även några typer av skulder:

- Långfristiga skulder - T.ex banklån och checkkrediter (sådant man kommer betala av under längre tid)
- Kortfristiga skulder - Leverantörsskulder, övriga skulder (sådant man förväntas betala av inom en kortare tid)
- Avsättningar
- Obeskattade reserver

### Eget kapital

Det egna kapitalet är som tidigare diskuterat det som ägarna skjuter in i företaget, plus resultatet från året (efter skatt). Det egna kapitalet beror ju alltså på hur det går under åren, går man plus så lägga detta till det egna kapitalet i slutet av året, går man minus så måste de pengarna istället tas från det egna kapitalet.
