---
title: Kalkylering - Föreläsning 1
order: 410
---

# Föreläsning 1 - Kalkylering

En kalkyl är till för att uppskatta kostnader och intäkter. Detta för att ha underlag när man sätter priser eller skapa offerter. Man beräknar helt enkelt vilka ekonomiska konsekvenser som beslut kan få.

Det är även viktigt att göra kalkyler både före och efter, för att följa upp om man uppskattade rätt.

## Kostnader i kalkyler

Som tidigare nämnt är en kostnad en utgift som slås över en period, och som uppstår när en resurs har förbrukats.

När vi kollar på kalkyler så stämmer detta fortfarande, men beroende på syftet med kalkylen kan vi titta på kostnader på lite olika sätt och sätta dem i olika perspektiv.

När vi tittar på resursförbrukning så kollar vi på kostnader utifrån deras volymberoende. Då skiljer vi på:

- Rörliga kostnader
- Fasta kostnader

Om vi står inför beslutsfattning så skiljer vi på:

- Samkostnader
- Särkostnader

När vi tittar på produkters kostnader skiljer vi däremot på:

- Direkta kostnader
- Indirekta kostnader

Notera att alla såklart är kostnader, det är bara olika sätt att titta och dela upp kostnader beroende på ändamål.

### Volymberoende kostnader

Som sagt skiljer vi på rörliga och fasta kostnader när vi diskuterar volymeberoende kostnader. Alltså om de är beroende av hur mycket vi tillverkar eller säljer.

En rörlig kostnad beror på volymen, det är t.ex tillverkningsmaterial, emballage, frakt mm. Dessa kostnader förändras **alltid** när volymen förändras.

En fast kostnad är däremot något som då inte förändras med volymen, detta kan t.ex vara lokalhyra, ränta på lån, lön till administrativ personal osv. Dessa förändras enbart om ett beslut fattas eller förändras och påverkas inte av tillverkning eller försäljning.

#### Totalkalkylering

Ganska självklart så är den totala kostnaden summan av de rörliga och fasta kostnaderna. Detta innebär också att vet vi den fasta kostnaden och en av de andra delarna så kan vi få fram den okända kostnaden. Dvs vet vi den totala kostnaden samt den rörliga kostnaden så kan vi få fram den fasta kostnaden, och likaså om vi vet den fasta kostnaden kan vi få fram den rörliga kostnaden.

## Nollpunksvolym (break-even)

Nollpunktsvolymen är den punkt där intäkterna mostvarar kostnaderna, dvs är försäljningsvolymen över denna nivå tjänar vi pengar, och under denna nivå förlorar vi pengar. För att få fram break-even används formeln:

$\text{Break-even} = \text{fasta kostnader} / (\text{försäljningspris per st} - \text{rörlig kostnad per st})$

## Säkerhetsvolym

Säkerhetsvolymen är hur mycket spelrum man ger sig själv. Dvs om man budgeterar att sälja 1000 varor, och ens break-even ligger på 667, så har man en säkerhetsvolym på 333 st.

Detta innebär att man kan ligga lite under sin budgeterad volym och ändå gå med vinst, för man har sålt under sin säkerhetsvolym men inte sin nollpunktsvolym.

## Säkerhetsmarginal

Säkerhetsmarginalen är en procentuell representation av säkerhetsmarginalen.

Om vi fortsätter med föregående siffror så hade vi en säkerhetsvolym på 333 st, och en budgeterad volym på 1000 st.

Om vi då tittar på det procentuella förhållande, dvs $333 / 1000 = 33%$ så ser vi att försäljningen kan vara 33% mindre än budgeterat utan att göra förlust.
