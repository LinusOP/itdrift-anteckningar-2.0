---
title: Budgetering - Föreläsning 1
order: 310
---

# Föreläsning 1 - Budgetering

## Vad är en budget?

En budget är en plan över hur man förväntar sig att inkomster och utgifter över en viss period kommer se ut. Budgeten handlar om hur man vill att det ska ut (utifrån ett realistiskt perspektiv), man kan t.ex i sin budget hoppas eller förvänta sig att försäljning ska gå upp, men det är ju inte garanterat.

Vill man istället utgå från hur man tror det kommer bli (inte nödvändigtvis i linje med vad man vill) så gör man en s.k prognos, precis som en väderprognos.

Syftet med budgeten är helt enkelt att skapa mål man vill uppnå, man kollar också på vilka resurser man har eller behöver för att uppnå de här målen. Man bestämmer också en styrning på hur man ska fördela resurser för att nå målen.

Slutligen måste man göra en kontroll över hur det gick jämfört med budgeten.

## Budget på kort eller lång sikt

Man kan ju göra budgetar för olika långa perioder.

En budget gjord på kort sikt gör det lättare att göra antaganden, det blir också lättare anpassa vid förändringar samt att åtgärda avvivkelser i udgeten.

En budget gjord på lång sikt gör det däremot lättare att fördela resurser och hantera risker. Man kan t.ex planera ett par mer restriktiva år inför en stor investering.

## Typer av budgetar

Det finns tre huvudtyper av budgetar, dessa är:

- Budgeterad balansräkning
- Likviditetsbudget
- Resultatbudget

### Resultatbudget

Resultatbudgeten består av ett antal mindre budgetar, dessa är:

- Försäljningsbudget - Hur mycket kommer vi sälja, till vilket pris osv
- Inköpsbudget - Vad behöver vi köpa in, hur mycket, till vilket pris
- Omkostnadsbudget - Kostnader som förväntas utifrån föregående år, samt förändringar om de behövs
- Personalbudget - Kostnader för personal (löner, pensioner, försäkringar, löneökningar osv)
- Investeringsbudget - Investeringar i företaget, t.ex ny utrustning
- Finansieringsbudget - Hur ska kostnaderna finansieras (lån, ägarinsättningar osv)

I en resultatbudget så ingår enbart poster som påverkar resultatet.
