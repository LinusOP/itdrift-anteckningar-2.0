---
title: Föreläsning 2
order: 20
---

# Föreläsning 2 - Allmänt juridik & avtalsrätt

## Allmänt om juridik

Inom juridiken finns ett antal allmäna begrepp som är bra att kunna:

- _Rättssubjekt_ - Någon som står under lagarna eller rätten på något sätt
  - Fysiska personer - Det vi tänker när vi tänker "person", en människa helt enkelt
  - Juridiska personer - Organisationer, t.ex aktiebolag, företrädes alltid i slutändan av en fysisk person
- _Rättskapacitet_ - Rättssubjekt har ett antal rättskapaciteter, eller rättigheter
  - Inneha rättigheter (tillgångar)
  - Ådra sig förpliktelser (skulder)
  - Förmågan att vara part i rättegång

I vissa fall finns det begränsningar i detta, t.ex har minderåriga begränsade rättsliga kapaciteter. Är du under 18 får du t.ex inte ådra dig vissa förplikteleser (du får t.ex inte ta ett lån). Begränsningarna gäller även ibland de med psykiska funktionsnedsättningar eller andra som står under förvaltarskap (dvs att någon annan sköter vissa delar av deras liv, t.ex ekonomin). Även personer försatta i konkurs har vissa begränsningar.

När det pratas om juridik pratas det ofta om olika "rätter". Vi pratar bl.a om _Offentlig rätt_, det är rätten som gäller offentligheten i landet, detta handlar t.ex om brottsbalken och andra lagar som rör mydigheter eller myndighetsutövnings mm.

En annan "rätt" är _Civilrätt_, här finner vi lagstiftning om bl.a konsumentskydd, avtalsrätt, arbetsskydd osv. Inom civilrätten finns 3 olika typer av lagstiftning:

- Tvingande lagstiftning - Lagar som inte går att avtala bort eller avsäga sig
- Dispositiv lagstiftning - Lagar som går att avtala bort
- Semidispositiv lagstiftning - Lagar som går att avtala bort men bara på ett visst sätt (som anges i den aktuella lagen)

Vi kommer framförallt prata om lagar som är dispositiva, då mycket av avtalsrätt mm faller in under den kategorin.

### Lagstiftningsprocessen

I Sverige har vi två typer av lagar, grundlagar och övriga lagar. Enda skillnaden mellan dessa är att en förändring i en grundlag kräver två omröstningar i riksdagen, separerade med ett riksdagsval. I Sverige har vi fyra grundlagar:

- Yttrandefrihetsgrundlagen
- Tryckfrihetsförordningen
- Regeringsformen
- Successionsordningen

Det är riksdagen som stiftar lagar, varpå regeringen sedan får i uppdrag att se till att den nya lagen träder i kraft.

Alla lagar i sverige samlas i det som kallas _svensk författningssamling_ (SFS). Alla lagar och annat som samlas i SFS har ett nummer i form av ett årtal och ett löpnummer, t.ex SFS 1915:218 som är lagen som handlar om avtalsrätt.

### Domstolar

I sverige har vi tre olika sorters domstolar:

- Allmänna domstolar
- Förvaltningsdomstolar
- Specialdomstolar

#### Allmäna domstolar

De allmänna domstolarna är de man oftast hör om, här finns tre nivåer:

- Tingsrätt
- Hovrätt
- Högsta domstolen

Alla mål börjar i tingsrätten och man kan sedan överklaga till en högre instans om man är misnöjd med en dom i en domstol. Dock kan inte alla mål överklagas till högsta domstolen, utan man ansöker om ett _prövningstillstånd_, sedan beslutar högsta domstolen om de ska pröva ärendet eller inte. Detta görs då högsta domstolen enbart tar emot ärenden som är _prejudicerande_, det är alltså mål som inte prövats tidigare och där lagen då behöver tolkas. Högsta domstolens beslut används sedan som ledning i liknande mål av tings- och hovrätterna.

I de allmäna domstolarna sköts tre sorters mål:

- Brottsmål - Mål då någon begått ett brott
- Tvistemål - Kan t.ex handla om pengar och andra fall där man inte är överrens om något (avtal osv)
- Ärende - T.ex skillsmässor och liknande

Vi kommer titta närmare på tvistemål då det är dessa som är applicerbara vid avtal och avtalsrätt.

#### Förvaltningsdomstolar

Förvaltningsdomstolarna används när man vill överklaga ett myndighetsbeslut eller där är en tvist mellan en person (fysisk eller juridisk) och en myndighet. Här finns också tre instanser:

- Förvaltningsrätt
- Kammarrätt
- Högsta förvaltningsdomstolen

#### Specialdomstolar

Under specialdomstolarna finns två somstolar, arbetsdomstolen och försvarsunderättelsedomstolen. Dessa prövar enbart mål och ärenden inom de områdena de ansvarar för.

Försvarsunderättelsedomstolen är också unik i det faktum att processen där är inte offentlig, dvs där har man inte automatiskt rätt att delta eller ta del av mål och ärenden. I övriga domstolar är detta generellt fallet.

### Tvistemål

Då vi kommer prata om avtalsrätt kommer de mål vi pratar om vara tvistemål. Tvistemål hanteras av de allmänna domstolarna. Tvistemål finns i tre versioner:

- Förenklade tvistemål - När det inte handlar om så mycket pengar, varje part står för sina egna kostnader (t.ex för advokat/jurist osv)
- Dispositiva tvistemål - Mål där man kan förlikas, dvs komma överrens utan den fulla rättegångsprocessen, då försöker domstolen få parterna att komma överrens innan man måste driva det hela fullt ut. Oftast begär man här att den som förlorar står för vinnarens kostnader för advokat/jurist
- Tvistemål - Mål där man inte förväntas kunna förlikas, oftast inom andra lagområden t.ex familjerätt

Vi kommer framförallt prata om dispisitiva tvistemål, då avtalsrätt ofta faller inom det området. Tvister kan även tas i en s.k skiljedom. Detta drivs då utanför de allmänna domstolarna och kan därmed ske utan att ärendet blir offentligt. Här kan man dock inte överklaga då de allmänna domstolarna inte är inblandade.

Ett tvistemål har två sorters parter, kärande och svarande. Kärande är den som gör stämningsansökan, och svarande är den som blir stämd.

Processen ser ut som följande:

1. Stämningsansökan
2. Föreläggande
3. Muntlig förberedelse
4. Huvudförhandling
5. Domslut

När ett domslut är klart så har man generellt 3 veckor på sig att överklaga. Gör man inte det så vinner domen _laga kraft_, detta innebär att domen nu gäller och parterna måste följa denna.

Om en person inte dyker up i domstolen vid en förhandling så döms en s.k _tredskodom_, i fördel till den som dök upp.

## Avtalsrätt

Avtalsrätten delas in i två delar, första delen är den _allmänna avtalsrätten_, den behandlar hur ett avtal ingås, hur det ska tolkas vid tvist osv. Den allmänna avtalsrätten behandlas i avtalslagen (AvtL, SFS 1915:218).

Den andra delen är den specifika eller _speciella avtalsrätten_, den handlar t.ex om köp av lösegendom (köplagen och konsumentköplagen), köp av fast egendom (jordabalken), samt köp av tjänster (konsumenköplagen).

Inom avtalsrätten finns ett vanligt latinskt utryck "Pacta sun servanda" som betyder att avtal är till för att hållas. Det finns inte direkt i avtalslagen utan är mer grunden som hela principen bygger på.

### Typer av avtalsformer

Avtal kommer i tre former:

- Konsensualavtal - Ett avtal som inte måste ha en specifik form (de flesta avtal hamnar här), t.ex muntliga avtal och många skriftliga avtal
- Formalavtal - Avtal som ska ha ett specifikt format, med vissa delar och i ett visst utförande
- Realavtal - Ett avtal som kräver någon prestation, t.ex vid ett gåvoavtal (kräver då att gåvan faktiskt överlämnas)

### Principerna bakom ett avtal

Ett avtal består av ett _anbud_, en betänketid, och sedan en _accept_. Finns dessa delar uppstår ett avtal, förutsatt att inget uppstår på vägen som ställer till det.

Anbudet kommer ofta i form av t.ex en offert eller liknande. Anbudet måste vara riktat till vissa bestämda personer, annars är det inte ett anbud. Detta är anledningen till att man t.ex inte kan kräva att en butik måste ge en ett pris som står i ett reklamblad, för reklambladet är inte specifikt riktat till en mottagare.

Om man inte får ett svar, dvs det ges ingen accept så ingås inget avtal. Avtal kan inte heller ingås genom passivitet, t.ex kan man inte bindas om någon skulle säga "svarar du inte på anbudet antar vi att du godkänner det", det krävs ett aktivt godkännande.

I vissa fall kan man få ett svar för sent, dvs betänketiden har gått ut. Om detta sker så ingås inte ett avtal, istället räknas det sena svaret som ett nytt motanbud, där avsändaren kan tacka nej till detta, de måste alltså inte ingå ett avtal i dessa fall bara för att du svarat.

Accept kan också vara ogiltig (s.k oren) i andra fall, t.ex om man försökt gå in och ändra något i anbudet innan man svarar. T.ex om anbudet avser en svart bil men du ändrar och tackar jag till en "blå bil", detta är då en oren accept och ses som motanbud istället.

Förutom detta har vi såklart själva betänketiden att ta i hänsyn. Den beror på bl.a typen av anbudet. Vid ett muntligt anbud har man ingen betänketid per automatik, svaretet måste komma vid samma tillfälle som anbudet.

Vid ett skriftligt anbud så gäller en skälig betänketid, om ingen specifikt anges. Vad som räknas som skälig betänketid beror på olika aspekter, t.ex vad det är som ska avtalas. (Skälig betänketid för en traktor för 15 miljoner kr kanske kan tänkas va längre än pennor för 200 kr).
