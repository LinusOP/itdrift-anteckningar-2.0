---
title: Juridik - Föreläsning 1
order: 110
---

# Föreläsning 1 - GDPR

GDPR är ett EU-direktiv och står för "Generat Data Protection Regulation" (översatt Dataskyddsförordningen). Förordningen avser att skydda personupggifter och integritet.

GDPR gäller all verksamhet som behandlar "enskila levande individers" personuppgifter. GDPR gäller även verksamhet utanför EU om den behandlar data från EU-medborgare. Det gället alltså t.ex företag i USA eller England.

## GDPR i Sverige

Även om GDPR som EU-direktiv gäller samtliga medlemsländer så kan varje land skapa egen lagstiftning som komplement till förordningen. I Sverige görs detta med Dataskyddslagen, där anpassas GDPR till t.ex personnummer, det faktum att även Myndigheter kan får betala sanktionsavgifter, samt skydden för barn (under 13) stärks då dessa i Sverige har ännu starkare skydd än vad GDPR ger.

I Sverige är det Integritetsskyddsmyndigheten (IMY) som är tillsynsmyndighet för behandling av personuppgifter. Myndigheten granskar hur verksamheter behandlar uppgifterna och om detta följer reglerna, de tar även emot klagomål om detta. IMY kan också utfärda reprimander för verksamheter som bryter mot reglerna.

## Personuppgifter

En personuppgift är varje upplysning som avser en identifierad eller identifierbar person. Dvs något som kan, direkt eller indirekt, identifiera någon. Det kan t.ex vara personnummer, namn, adress mm. Det kan även vara IP-adresser, tillhörigheter, fysiska eller genetiska uppgifter osv. Även om en uppgift av sig själv inte är direkt kan identifiera någon så räknas det som personuppgift om det tillsammans med annan information kan identifiera personen.

### Behandling av personuppgifter

Alla former av hantering är "personuppgiftsbehandling", t.ex: insamling, registrering, strukturering, lagring, bearbetning, ändring, framtagning, läsning, justering eller sammanförande, begränsning, radering eller förstöring av personuppgifter.

Dessa gäller oavsett om behandlingen sker manuellt eller automatiskt. GDPR reglerar hur, när, och varför den här behandlingen får ske samt hur otillåten behandling kan förhindras. En behandling kan vara så enkel som att spara ner en PDF från ett jobbmail som innehåller personuppgifter.

När man behandlar personuppgifter så etablerar GDPR några principer som alltid ska tas i hänsyn:

- Laglighet, korrekthet, och öppenhet - Behandlingen ska ske korrekt och enligt lag, och det ska vara klart för personen hur dess uppgifter behandlas
- Ändamålsbegräsning - Uppgifterna ska enbart behandlas för att fullfölja det ursprungliga ändamålet, de får inte senare användas för annat ändamål
- Uppgiftsminimering - Minsta möjliga mängd personuppgifter ska samlas in för ändamålet
- Riktighet - Insamlingen ska ske så att uppgifterna försäkras vara riktiga samt hålls uppdaterade
- Lagringsminimering - Uppgifterna ska raderas när de inte längre behövs
- Integriten och konfidentialitet - Rutiner och metoder ska vara sådana att uppgifterna skyddas från obehöriga
- Ansvarsskyldighet - Man ska visa att man lever upp till förordningen och ta sitt ansvar för detta

För att få behandla personuppgifter krävs även enligt GDPR stöd i en rättslig grund. Det finns sex grunder:

- Avtal med den registrerade - T.ex vid ett köp
- Rättslig förpliketelse - Vissa verksamheter har krav från andra lagar att laga viss information, t.ex har banker vissa plikter gällande att förhindra brottslighet.
- Skydda grundläggande intresse - I vissa nödsituationer (t.ex livshotande situation) kan det finnas stöd för att behandla uppgifter för att skydda personens grundläggande intresse
- Myndighetsutövning och uppgift av allmän intresse - Vid myndighetsutövning och liknande finns där laga och regler som kräver att personuppgifter behandlar
- Intresseavvägning - Denna grund gäller när verksamhetens behandling av uppgifter väger över nödvändigheten av ett samtycke. Det kan t.ex handla om uppgiftsdelning inom en koncern eller när företag behandlar uppgifter för säkerhet och skydd mm.
- Samtycke - Om man får samtycke av den registrerade så får man behandla dennes uppgifter. Detta är dock en svagare grund och övriga 5 bör användas om möjligt. Måste va frivilligt och får inte upplevas tvingat

#### Undantag

Där finns några undantag då personuppgiftsbehandling anses tillåtet. Ett sådant undantag är vid brottsbekämpning, detta regleras i Brottsdatalagen och ger myndigheter rätt att behandla uppgifter för att förebygga, förhindra, utreda, avslöja, samt lagföra brott.

Ett annat undantag är vid behandling av personuppgifter vid utövning av yttrande- eller informationsfrihet. T.ex gäller detta då en journalist behandlar uppgifter. Detta är dock ett mer luddigt område än vid brottsbekämpning.

### Specifikt för personnummer

I Sverige finns särskilda skydd utöver GDPR för personnummer / samordningsnummer. Huvudregeln är att de registrerades samtycke krävs för att få behandla personnummer. Utan samtycke får personnumer endast behandlas om det är _klart motiverat_ med hänsyn till ändamålet.

### Känsliga personuppgifter

Vissa personuppgifter anses särskilt känsliga och dessa får som huvudregel inte behandlas. Dessa kan t.ex vara:

- Etnicitet
- Politiska åsikter
- Religiösa övertygelser
- Medlemskap i fackföreningar
- Hälsouppgifter
- Sexuell läggning
- Genetiska uppgifter
- Biometriska uppgifter

## Personuppgiftsansvarig

Den som behandlar personuppgifter kallas _personuppgiftsansvarig_, denne ansvarar för hur behandlingen sker, om och varför den ska ske osv. Den ansvarige är oftast en juridisk person, dvs en organisation. T.ex är HKR som högskola ansvarig, inte en enskild anställd på högskolan.

Den personuppgiftsansvariga har ansvaret att informera om hur behandlingen ska ske korrekt, t.ex genom interna riktlinjer, samt att dokumentera genom vilken behandling som sker.

### Personuppgiftsbiträde

Den behandling som sker kan överlåtas till en annan part, denne blir då ett _personuppgiftsbiträde_. Personuppgiftsansvaret kan dock inte överlåtas till biträdet och ligger alltid kvar. Sådan behandling får enbart ske på uppdrag av en personuppgiftsansvarig och då ingås ett avtal för detta.

Detta kan t.ex ske om ett annat företag hanterar löneverksamheten åt en organisation. Det kan även röra andra tjänster och leverantörer som behöver hantera personuppgifter åt den personuppgiftsansvariga.

Ett personuppgiftsbiträde kan anlita underbiträden, men enbart efter godkännande från personuppgiftsansvarig.

### Dataskyddsombud

I vissa fall måste ett _dataskyddsombud_ utses, t.ex för organisationer vars kärnverksamhet hanterar känsliga personuppgifter. Dataskyddsombudet samlar in information om hur organisationen behandlar uppgifter och ser till att den egna organisationen följer regler och lagar.

De ger även råd och stöd för att detta ska efterlevas, i samarbete med IMY. Enligt GDPR ska de vars uppgifter är registrerade hos organisationen kunna komma i kontakt med dataskyddsombudet.

## Personuppgiftsincidenter

Om något sker så att personuppgifter behandlas på ett felaktigt sätt eller av obehöriga så kallas detta en _personuppgiftsincident_. Dessa kan ske både avsiktligt eller oavsiktligt, oavssett måste de rapporteras (till IMY) och hanteras.

När en incident inträffat ska den personuppgiftsansvarige vidta åtgärder för att förhindra och minimera konsekvenserna. Incidenten ska sedan analyseras och dokumenteras för att bestämma vilka risker som finns, konsekvenser som incidenten kan få mm. Vid hög risk ska de registrerade även informeras.

Även vid misstäknkta incidenter ska en anmälan göras, dvs en anmälan kan i slutändan visa sig inte ha skapat problem eller röjning av uppgifter, men ska ändå dokumenteras.

## GDPR för privatpersoner

Behandling av personuppgifter av privatpersoner omfattas inte av GDPR, detta kallas _privatundantaget_. Man får t.ex övervaka sin egna tomt utan att detta går under GDPR. Detta gäller dock inte om man filmar en del av en väg eller någon annans mark.

### Sociala medier

> Den som publicerar något är att betrakta som personuppgiftsansvarig för den personuppgiftsbehandling som publiceringen innebär. Företaget som tillhandahåller plattformen kan också vara personuppgiftsansvarig om företaget har möjlighet att påverka eller bestämma över inläggen. - IMY

Privatundantaget gäller alltså in om något som kan anses som personuppgifter publiceras för en _bredare krets_. Vad som anses som en bredare krets är däremot inte tydligt definierat.

## Sanktionsavgifter

Om en incident sker som anses väldigt illa kan IMY döma ut sanktionsavgifter, detta har som tak antingen 4% av organisationens globaka årsomsättning alternativt 20 miljoner euro, det som är _högst_ gäller. Dvs att om ett företag omsätter mycker mer än 20 miljoner euro får de istället betala baserat på den omsättningen.

Dock gäller detta inte för mydigheter, där ligger taket på 10 miljoner kr, detta för att inte bara flytta pengar mellan myndigheter.

_I slidesen för denna föreläsning finns exempel på ärenden som lett till sanktionsavgifter._
