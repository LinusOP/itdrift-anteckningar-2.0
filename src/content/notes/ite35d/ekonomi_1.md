---
title: Ekonomi - Föreläsning 1
order: 210
---

# Föreläsning 1 - Ekonomistyrning, ekonomisk redovisning, & ekonomiska begrepp

## Ekonomistyrning

Ekonomistyrning handlar om att använda ekonomi för att styra ett företag mot ekonomiska mål.

Där finns två tankesätt gällande ekonomistyrning, den traditionella samt nya tidens ekonomistyrning.

Den traditionella styrningen handlar enbart, eller till absolut störst del, om det finansiella. Diskuterar ofta begrepp som intäkter, kostnader, resultat, lönsamhet, likviditet osv.

Den nya tidens ekonomistyrning (även kallat verksamhetssyrning) har ett bredare fokus som även lyfter fram icke-finansiella begrepp, såsom kundnöjdhet, leveranssäkerhet, kvalitet, och miljömål.

Hur man styr kan grovt delas upp i två olika riktningar (se slide 4), nämligen vertikal och horisontell styrning.

### Vertikal styrning

Den vertikala styrningen handlar om att jobba uppåt och neråt, till och från ägarna. Fokus ligger alltså på att skapa värde för ägarna, företaget är skapat för att tjäna pengar åt ägarna.

> Ekonomiska mål och strategier kommuniceras och implementeras av styrelsen och VD till ledning och operativa nivåer.

Vid vertikal sytrning arbetar alla nivåer i företaget mot samma mål och det finns en tydlig ansvarsfördelning över hur det ska uppnås. Målet kan även delas upp i delmål, t.ex ett specifikt mål för försäljningsavedlningen, uppnås alla delmål så nås också det övergripande målet.

### Horisontell styrning

Horisontell styrning handlar istället för att fokusera på att bygga värde för kunderna. Det handlar alltså om att värdet som man kan ge en kund ska vara större än värdet som kunden kan få hos en konkurent.

Kräver styrning av resursflödet, dvs hur företagets resurser används effektivt för att skapa detta värde.

Den här typen av styrning kan leda till snabbare beslutsfattande och ökad innovation.

### Ekonomistyrsystem

För att kunna styra utifrån ekonomin används s.k styrsystem. Det finns tre vanliga ekonomistyrsystem:

- Redovisning
- Budgetering
- Kalkylering

## Ekonomisk redovisning

Den ekonomiska redovisningen är en sammanställning av företagets ekonomiska information, det handlar bland annat om:

- Bokföring
- Bokslut
- Deklaration
- Rapporter
- Årsredovisning

Den ekonomiska redovisningen har ett sysfte att ge en bild över ekonomin, enligt följande:

> Skall ge:  
> Rättvisande, relevant, begriplig och tillförlitlig information  
> om:  
> Företags ekonomiska ställning, resultat och kassaflöde  
> för att:  
> Underlätta intressenters ekonomiska beslutsfattande

När man diskuterar redovisning diskuterar man också ofta intressenter, dvs personer som är intresserade av hur det går för ett företag, ekonomiskt sett. Dessa är bl.a ägarna, kunder, och leverantörer. Se slide 10 för fullständig bild.

### Extern och intern redovisning

#### Intern redovisning

Den interna redovisningen är frivillig, den används av de som jobba i företagen och är ett eget verktyg för den ekonomiska styrningen. Den ger alltså underlag för framtida beslut kring t.ex produkter, tjänster etc.

Den interna redovisningen skulle också kunna göras för enbart delar av företaget, det är upp till företaget hur den ska göras helt och hållet.

#### Extern redovisning

Den externa redovisningen avser däremot hela företaget, och regleras i flera lagar. Den riktar sig till externa intressenter och ger information om företagets resultat och ställning under en viss period.

Vissa rapporter görs också externa, dessa sammanställer viktiga affärshändelser och visar en förenklad bild av verkligheten. Det handlar om:

- Resultaträkning
- Balansräkning
- Kassaflödesanalys

#### Årsredovisning

Varje år görs även en årsredovisning, hur den ska sammanställas regleras i årsredovisningslagen. Den ger bland annat korrekt underlag för beskattning, möjlighet till jämförelse mellan företag, och ska minska informationsskillnader.

Årsredovisningen blir ett offentlig bokslut, denna arkiveras hos Bolagsverket. Denna skrivs under av styrelsen, samt i större företag av revisorer.

Årsredovisningen innehåller följande:

- Förvaltningsberättlese
- Resultaträkning
- Balansräkning
- Rapport över förändringar i eget kapital
- Noter (tilläggsupplysningar)

I vissa fall (större företag) även:

- Kassaflödesanalys
- Revisionsberättelse

### Redovisningsprinciper

Där finns ett antal principer som man bör följa när man redovisar, dessa är:

- Försiktighetsprincipen
  - Värdera försiktigt!
  - Alla befarade kostnader och värdeminskningar skall synas direkt
  - Positiva förväntningar får inte synas förrän de konstateras
- Jämförbarhetsprinciperna
  - Skall gå att följa utvecklingen i företaget
- Rättvisande bild
  - Rapporter skall eftersträva att visa en riktig bild av företagets ekonomi och utveckling.

Att följa dessa, tillsammand med lagar samt praxix och de råd och rekommendationer som finns går ihop i det som kallas "God redovisningssed".

### Kassaflödesanalys

**Kommer**

## Räkna ekonomi

När vi räknar på ekonomin finns där några viktiga "formler" att kunna:

### Balansräkning

Tillgångarna ett företag har är det de har lånat till sig (skulder), olus det egna kapitalet, dvs det de har på banken. Denna formel gäller:

$\text{Tillgångar} = \text{Eget kapital} + \text{Skulder}$

Båda sidor måste alltså vara lika, eller i _balans_.

### Resultaträkning

Resultatet för ett företag är hur mycket pengar man fick in (intäkter) minus vad man spenderade (kostnader). Formel:

$\text{Intäkter} - \text{Kostnader} = \text{Resultat}$

### Resultaträkning och balansräkning hänger ihop

Balansen påverkas av resultatet genom det egna kapitalet. Gör ett företag vinst (positivt resultat) år 1 så läggs detta på det egna kapitalet i år 2. Likaså att om det egna kapitalet sjunker så har man gjort ett dåligt (negativt) resultat.

### Ingående kontra utgående eget kapital

När man kollar från år till år kollar man även på hur mycket eget kapital man hade i början kontra slutet av året. Det egna kapitalet förändras om ägarna skjuter till pengar (insättning) eller får ut pengar (uttag), samt så beror det på resultatet under året. Det egna kapitalet i slutet av året beräknar man med hjälp av händelserna under året såhär:

$\text{Ingående EK} + \text{Ägarinsättningar} - \text{Ägaruttag} \plusmn \text{Årets resultat} = \text{Utgående EK}$

### Kostnad sålda varor - KSV

Då kostnader handlar om förbrukning så är det man har kvar på lager inte en del av kostnaden (se ekonomi föreläsning 2). Man beräknar kostnaden för de sålda varorna utifrån ingående balans i varulagret (vad man hade över året innan), det man köpt in under året, samt vad man har kvar när året är slut. Formeln är följande:

$\text{Kostnad sålda varor (KSV) = \text{IB Varulager} + \text{Årets inköp} - \text{UB Varulager}}$
